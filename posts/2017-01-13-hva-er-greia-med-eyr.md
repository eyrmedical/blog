---
published: true
title: Hva er greia med Eyr?
description: The story behind the name "Eyr" and it's origin in Norse mythology.
description: Historien bak navnet Eyr og dets opprinnelse i norrøn mytologi.
language: no
date: 2017-01-13
image: https://res.cloudinary.com/eyr/image/upload/v1489423171/1-lIma_Lenndfa30XaIPQ9iw_k4amqf.jpg
image_desc: Menglad omringet av hennes ni møyer, inkludert Eir
---

# Hva er greia med Eyr?


## Vi var lei av lange køer på venterommet. Lei av å ta fri fra jobben for den minste lille ting hos fastlegen. Lei av useriøse leger i utlandet når minstemann ble matforgifta på sydenturen. 

#### Derfor skapte vi Eyr – så legen kunne komme til oss istedenfor.

Ved hjelp av en videosamtale på telefonen er legebesøket gjort i en fei, enten det er fra kontoret, sofakroken, eller solstolen på Mallorca. Dermed har du tryggheten med deg hele tiden, og kan få hjelp fra norske leger uansett hvor i verden du befinner deg. 

For det er faktisk ikke sånn at du trenger å være fysisk tilstede hos legen for alle mulige ting. 

Har du utslett, insektbitt, urinveisinfeksjon, trenger å fornye en resept eller få en legeerklæring? Ja, så holder det ofte med en videosamtale. Du kan stille spørsmål, vise symptomer, få henvisninger og resepter via online legetime. 


#### Raskt, enkelt og sikkert
Med all din medisinske informasjon samlet på ett sted, er det enklere for deg å ta kontakt med helsepersonell – uansett hvor du befinner deg. Derfor har vi opprettet et log-in system med BankID, slik at din informasjon er tilgjengelig online. Informasjonen lagres på en trygg og sikkert måte, og du kontrollerer hvem som har tilgang. 


![](https://d2mxuefqeaa7sj.cloudfront.net/s_50B82B63D09C34DD71EA306B6B3102E2417F39195C55DD23CF97743E41919B1A_1502811196875_medical-563427_1920.jpg)


#### Særlig viktig i bygdene
Det gjennomføres rundt 14 millioner konsultasjoner med allmennleger i Norge hvert år. Og hele 30-40 prosent av disse kunne vært gjort via video. Bor du i byen er det kanskje enkelt å komme seg til legen, til tross for at du likevel må stjele tid fra andre ting som jobb, barn, fritid. 

For deg som bor i bygda kan det derimot være lange kjøreturer til nærmeste legekontor – hvilket gjør at mange ofte velger å ikke dra til legen. Og vi trenger vel ikke si at dette kan ha katastrofale følger… 

Ikke bare er det dyrere for helsenorge, men mange lever i uvisshet over hva som er galt. 

Legetimer over video kan hjelpe deg som bor i distriktene med å komme i kontakt med lokale allmennleger og spesialister. Det å kunne komme lett i kontakt med leger kan utgjøre en stor forskjell for den generelle helsen og velferden på små steder.


#### Hvorfor valgte vi navnet «Eyr»?
Eir var en norrøn helbredelsesgudinne, som i følge legenden bodde på toppen av Lyfjaberg, eller «helbredelsesåsen». Der drev hun med legekunst, omgitt av sine hjelpfulle ånder. Navnet betyr hjelp, nåde, vern og ro. Hun var også anerkjent som en som ga liv, da hun ofte overvåket fødsler.

Eyr er vår variant av Eir, og har valgt navnet som en hyllest til de norrøne historiene, om forskjellige guder og gudinner fra den hedenske tiden i Norden. Flere av disse historiene fra skandinavisk folkeminne blir fortsatt fortalt den dag i dag. 

*Vi inspireres av Eir, og vil fortsette jobben med helse, beskyttelse og service.*
