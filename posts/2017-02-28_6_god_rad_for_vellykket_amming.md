---
published: false
title: 6 god rad for vellykket amming
description: De fleste tenker på amming som en fantastisk gave, men i realiteten for de fleste kvinner krever amming mye tålmodighet, tilstedeværelse og arbeid.
language: no
date: 2017-02-28
image: https://res.cloudinary.com/eyr/image/upload/v1491294145/jordan-whitt-142396_ptf0m4.jpg
image_desc: Amming er en viktig del av mammakulturen i Norge, mamma med spedbarn
---

# 6 gode råd for vellykket amming
De fleste tenker på amming som en fantastisk gave. Det å kunne gi næring til barnet sitt på en naturlig måte, noe som er så instinktivt, det må jo være en lett sak? Men når vi spør nybakte foreldre om hvilke utfordringer som følger i ukene etter fødsel, så blir amming ofte nevnt. I denne artikkelen har jeg tatt for meg amming og hva man kan forvente seg. Jeg spurte mammaer som ammer for første gang, erfarne mødre, jordmødre, leger og ammeveiledere om å dele sine beste tips, råd og noen kloke ord til blivende mødre. Amming må anerkjennes som en svært viktig del av det å få et barn da over halvparten av norske mødre fortsetter med amming, selv etter 12 måneder. Men i realiteten for de fleste kvinner krever amming mye tålmodighet, tilstedeværelse og arbeid. Du er ikke alene om dette, men du må være forberedt, her er noen råd på veien.


- Forbered deg på at det kan være smertefullt og vanskelig

Forvent deg at det kan være utfordrende, da vil det være lettere å bli fornøyd med framgangen senere. Forbered deg så godt du kan ved å snakke med en ammeveileder, jordmor, eller ved å ta et ammekurs. Gå på mammatreff og bli kjent med andre mødre som er kommet like langt i graviditeten som deg. Lag deg et nettverk tidlig slik at du alltid har noen du kan spørre om råd eller gi støtte.


- Riktig tillegging og riktig ammestilling

Det å legge babyen til på riktig måte er for mange det viktigste når det kommer til vellykket amming. Med riktig tillegging vil du få mindre vondt i brystvortene, barnet vil kunne få melk lettere og du kan bruke mindre tid på amming. Det finnes også mange hjelpemidler som kan være bra når det kommer til ulike stillinger, slik som puter, etc.


- Snakk med en jordmor eller ammeveileder før babyen kommer

Mens du er på fødeklinikken vil du få god og praktisk veiledning om amming, men det er gjerne i den første tiden etter hjemkomst at usikkerhet og såre brystvorter oppstår. Ikke være redd for å spørre dem om råd hvis det er noe du lurer på. Du kan ta kontakt med klinikken og snakke med jordmor eller sykepleier etter hjemkomst.


- Brystpumpe

Bruk brystpumpe ved behov. Brystpumpe er spesielt nyttig når du skal begynne å jobbe igjen. Hvis du føler at babyen ikke får nok melk, rådfør deg med en lege og ikke vær redd for å bruke morsmelkerstatning hvis du får beskjed om det. Amming er ikke lett, noen ganger trenger man hjelp.


- Drikk masse og spis sunt, det du spiser blir til barnets mat.

Ta godt vare på deg selv! Ta deg tid til å slappe av, pass på hva du spiser, og drikk nok vann. Du kommer til å bli veldig tørst mens du ammer, så husk å ha vann i nærheten. Noen mødre finner ut at enkelte ting de spiser gir babyen deres ubehag eller mer luft i magen. Følg med på hva du spiser og se om du kanskje skal holde deg unna enkelte matvarer.

Amming kan oppleves vanskelig, men det finnes flere gode informasjonssider på nettet. Den mest anerkjente er [Ammehjelpen.no](http://ammehjelpen.no/).


> **Her er litt interessant statistikk om amming i Norge:**99% av nyfødte blir ammet på et tidspunkt.80% av spedbarn ammes fremdeles ved 6 måneders alder.88% av spedbarn har blitt introdusert til fast føde ved 6 måneders alder.Tilskudd av vitamin D er vanlig i Norge, 80% av spedbarn får tran eller annet tilskudd av vitamin D, enten daglig eller ukentlig etter 6 måneders alder.

*Statistikken kommer fra tre større* [*studier*](http://www.health.gov.au/internet/publications/publishing.nsf/Content/int-comp-whocode-bf-init~int-comp-whocode-bf-init-ico~int-comp-whocode-bf-init-ico-norway) *gjort i 2009 og 2010 og* [*Statistisk Sentralbyrå*](http://www.ssb.no/no/helse/artikler-og-publikasjoner/norwegian-women-breastfeed-as-recommended)*.*

https://cdn-images-1.medium.com/max/600/1*8gYWpMj57EnM8-JRTYJ2EA.jpeg

<IMG SRC=”building.jpg” ALIGN=”right” />
En familie med spedbarn har ofte helserelaterte spørsmål

**Viktige datoer:**

- Under din graviditet vil du ha mellom 8–12 svangerskapskontroller
- Du blir tilbudt én ultralydundersøkelse omtrent ved 18 uker, og det er kun ved komplikasjoner at det blir tilbudt ytterligere undersøkelser


- I løpet av de første dagene etter fødsel vil en barnelege gjøre en fullstendig undersøkelse av barnet
- Helsesøster og/eller jordmor vil komme på hjemmebesøk i løpet av de første ukene
- Du bør veie barnet ditt på helsestasjonen innen de første 7–10 dagene
- Ditt barn vil på kontroll hos legen ved 6 uker, 3 og 6 måneders alder

Hvis du har spørsmål som du ønsker å stille en lege utover disse tre legetimene, kan snakke med en av legene på [Eyr Online Doktor.](https://eyrmd.app.link/EyrHome) Da unngår du reise- og ventetid, og du kan snakke med legen hjemmefra.

*Finn mer informasjon om* [*amming*](https://www.norge.no/nb/livssituasjon/fa-barn)*, graviditet og barsel i Norge på* [*Helsedirektoratet*](https://helsedirektoratet.no/Lists/Publikasjoner/Attachments/95/Er-du-gravid-venter-dere-barn-graviditet-fodsel-og-barseltid-i-norge-IS-1395-bokmal.pdf) *og* [*Breast No Bottle*](https://breastnobottle.wordpress.com/2014/09/07/norway-success-in-protecting-and-sustaining-breastfeeding/) *sine hjemmesider. Jeg vil også takke mammaene i Facebook gruppen MammaKlubb For Bra Damer for all hjelpen.* :)
